Zgodnie z deficnicją <zrodlo> ezoterycznymi nazywamy języki programowania, które stworzone zostały w celu badania i demonstracji niekonwencjonalnych technik programistycznych oraz metod programowania. Charakteryzują się bardzo często skomplikowanymi rozwiązaniami, nadmiernym uproszczeniem lub nieczytelną składnią, w czym dodatkowo zauważyć można dużo prześmiewczego charakteru oraz satyry ze strony ich twórców. Łatwość użycia oraz zrozumienia kodu nie jest priorytetem i często bywa poświęcana na rzecz innych uproszczeń służących do osiągnięcia przyjętych założeń (np. ograniczenie wielkości alfabetu używanego do pisania programu).
Jzyki te zazwyczaj nie są one przeznaczone do pisania rzeczywistych aplikacji, a swoją popularność zyskują głównie wśród hackerów oraz entuzjastów programowania.

Pierwsze ezoteryczne języki programowania pojawiły się na świecie już w latach 80 poprzedniego wieku, a swoją dzisiejszą popularność zawdzięczają w dużej mierze powstaniu języka Brainfuck w 1993 r. dzięki pracy Urbana Müllera <zrodlo>. Pomimo, że sam Müller czerpał inspirację z innego języka ezoterycznego, to Jego dzieło pozwoliło na rozprzestrzenienie się rozgłosu na temat istnienia tego typu języków, co przyczyniło się do powstawanai kolejnych na przestrzeni lat. 

W 2016 r. <zrodlo> w wersji przedpremierowej pojawił się nowy język, który mimo że nie został otwarcie określony jako ezoteryczny ani przez jego twórców, ani przez inne źródła, z pewnością można zaliczyć do tego grona. Językiem tym był Emojicode, z którego nazwy można łatwo odszyfrować, jakiego rodzaju składni można się w nim spodziewać. 

Emojicode <zrodlo> to otwarty, wysokopoziomowy, wieloparadygmatyczny język programowania pozwalający na pisanie kodu z użyciem prawdopodbnie najpopularniejszych symboli dzisijeszych czasów - emotikonów. Pomimo swojego niewinnego i humorystycznego wyglądu programów napisanych w tym języku, pozwala on w pełni na korzystanie z zaawanoswanych technik programistycznych oraz paradygmatów, takich jak np. możliwości  programowania obiektowego oraz uogólnionego, a także na stosowanie domknięć (closures) i wartości opcjonalnych (optionals).

Aby móc udowodnić, że Emojicode jest pełnoprawnym językiem programowania pozwalającym na tworzenie użytecznego i w pełni funkcjonalnego oprogramowania najlepiej jest go porównać z innym, często wykorzystywanym w środowiskach i rozwiązaniach produkcyjnych języka. W przypadku tej pracy do zestawienia wybrany został język C++. Jest to język programowania ogólnego przeznaczenia, który zaprojektowany został przez Bjarne Stroustrupa jako rozszerzenie języka C o obiektowe mechanizmy abstrakcji danych i silną statyczną kontrolę typów. Język ten pozwala na wykorzystanie kilku paradygmatów programowania: proceduralnego, obiektowego i generycznego, a także funkcyjnego i modularnego. Dodatkowo charakteryzuje się wysoką wydajnością kodu wynikowego, a zachowanie zgodności z językiem C na poziomie kodu źródłowego pozostaje jednym z podstawowych celów projektowych kolejnych standardów tego języka. Dzięki tym cechom jest idealny kandydat do tego porównania. Przemawia za tym również fakt, iż kompilator Emojicode został napisany właśnie w C++.
